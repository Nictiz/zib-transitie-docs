---
title: Terugblik op de werksessie rondom de zib-transitie van 13 mei 2024
date: 2024-05-20
authors:
  - arjanvanbremen
slug: terugblik-werksessie-zib-transitie-13-mei-2024
categories:
  - Terugblik
---

# Terugblik op de werksessie rondom de zib-transitie van 13 mei 2024

Op 13 mei 2024 vond de derde zib-transitie werksessie bij Nictiz in Den Haag plaats. Tijdens deze werksessie zijn de
werkgroepen Architectuur en Bouw verdergegaan met de onderhanden thema's. Na een korte introductie startte de eerste
werkgroep bijeenkomst Architectuur. Na de lunch volgde een korte, hybride plenaire sessie met de hele zib-transitie
community, gevolgd door een tweede workshop voor de Architectuur en Bouw werkgroepen.

<!-- more -->

In de eerste werkronde ging de Architectuur groep, onder leiding van Gerda Meijboom in een prioriteringssessie aan de
slag met de architectuurvraagstukken voor zibs 2.0. Er zijn 15 vraagstukken besproken en geprioriteerd op een tijdslijn.
Eén van de vragen is welke onderwerpen in de WG en welke in zib-centrum of team generiek binnen Nictiz dienen te worden
opgepakt. Er kwamen drie clusters van vraagstukken uit. Met de eerste drie onderwerpen is inmiddels een start gemaakt:
achterliggend model, zib-principes en verschillen tussen archetypes en zibs.

Tijdens de hybride plenaire sessie na de lunch ging Dave in op de recente en komende publicaties (zie
[Zib-transitie - Nictiz](https://nictiz.nl/wat-we-doen/activiteiten/zibs/zib-transitie/){: target="_blank" } en de
separaat gedeelde documenten). Daarnaast gaf hij een toelichting op de governance en *way of working* rondom
besluitvorming van de zib-transitie aan de hand van een aantal voorbeelden. Daar is door de aanwezigen over
doorgesproken en een aantal suggesties voor verfijning aangegeven.

Tijdens de tweede werkronde ging de Architectuur groep, onder leiding van Antje Derksen en Wouter Zanen, verder met de
zes architectuur hoofdprincipes.

De andere groep (Bouw), onder leiding van Remko Nienhuis, ging verder aan de slag met het vormgeven van het experiment
met de gereedschapskist op het [Github platform](
https://github.com/Nictiz/zib-transitie-richtlijnen-docs){: target="_blank" }) als omgeving waar je als community kunt
samenwerken aan de verschillende richtlijnen en handreikingen. Een aantal issues is concreet aan de hand van Github
besproken met de deelnemers.

Aan het eind van de werksessie sloot Dave af met een kort plenair reflectiemoment en de conclusie dat het wederom een
nuttige en zinvolle bijeenkomst is geweest. De volgende werksessie is op maandag 8 juli 2024, opnieuw bij Nictiz.