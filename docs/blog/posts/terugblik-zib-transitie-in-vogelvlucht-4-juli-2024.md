---
title: Terugblik op de zib-transitie in vogelvlucht van 4 juli 2024
date: 2024-07-11
authors:
  - arjanvanbremen
slug: terugblik-zib-transitie-in-vogelvlucht-4-juli-2024
categories:
  - Terugblik
---

# Terugblik op de zib-transitie in vogelvlucht van 4 juli 2024

Op 4 juli 2024 vond in de Jaarbeurs in Utrecht de tweede bijeenkomst plaats Zib-transitie in vogelvlucht. Precies een
jaar na de eerste editie nam het zib-transitieteam de deelnemers mee door de hoogtepunten van het afgelopen jaar. In
vier workshops werd hun gevraagd te reflecteren en input te geven op de ontplooide activiteiten.

<!-- more -->

Tijdens de plenaire opening blikte Marcel Collignon in een tafelgesprek terug met als tafelgasten Wouter de Haan, Sylvia
van Laar en Dave van Dijk. Zij benadrukten het belang van Eenheid van Taal, Eenheid van techniek en van standaardisatie.

Daarna kwamen in vogelvlucht de werklijnen van de zib-transitie aan bod en volgden de workshops. In carrousel-vorm
kregen de volgende onderwerpen een toelichting:

- governance en manier van werken in de zib-transitie (door Dave van Dijk);
- zorg en living labs (door Joep Veraart);
- architectuur (door Gerda Meijboom);
- bouw en 'gereedschapskist' (door Remko Nienhuis);
- implementatie- en groeimodel (door Gé Klein Wolterink).

Zo kregen de deelnemers in kort tijdsbestek een goed beeld van wat de zib-transitie inhoudt, waar wij aan werken en waar
wij naartoe gaan. Ook werd hun duidelijk dat hergebruik van gezondheidsinformatie een complexe zaak is. Het vraagt om
een aanpak van de hele keten, waarin alle stakeholders actief meedoen.

Een verdere verdieping boden deze workshops:

1. Wat gaat SNOMED ons brengen voor een specifieke usecase? (Living labs door Joep Veraart, werkgroep Zorg);
2. Welke consequenties heeft het voorkeursscenario? (Gerda Meijboom, werkgroep Architectuur);
3. Hoe verloopt de try-out van de 'gereedschapskist'? (Remko Nienhuis, werkgroep Bouw);
4. Helpt het als je door de bril van het groeimodel naar governance kijkt? (Dave van Dijk en Gé Klein Wolterink
   werkgroep Governance).

Na een plenaire terugkoppeling vanuit de workshops sloten wij de middag af onder het genot van een hapje en een drankje.

We kijken terug op een mooie middag met goede inhoudelijke discussies en opbrengsten uit de workshops. Hiermee kunnen
wij als transitie-team verder samen met de community. Op naar de volgende Vogelvlucht-sessie op 10 december 2024. Zet
deze dag vast in je agenda.