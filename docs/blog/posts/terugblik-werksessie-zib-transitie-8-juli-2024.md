---
title: Terugblik op de werksessie rondom de zib-transitie van 8 juli 2024
date: 2024-07-15
authors:
  - arjanvanbremen
slug: terugblik-werksessie-zib-transitie-8-juli-2024
categories:
  - Terugblik
---

# Terugblik op de werksessie rondom de zib-transitie van 8 juli 2024

Op 8 juli 2024 vond de vierde werksessie Zib-transitie plaats bij Nictiz in Den Haag. Dit keer een pure werksessie met
de werkgroepen Architectuur en Bouw. De plenaire algemene zaken waren namelijk op 4 juli nog aan de orde geweest,
tijdens de Vogelvluchtsessie met de hele community.

<!-- more -->

Tijdens het ochtendprogramma werkte de werkgroep Architectuur verder aan de Architectuurprincipes zibs 2.0, onder
leiding van Antje Derksen. De deelnemers discussieerden inhoudelijk over onder andere relaties en verwijzingen tussen
zibs en over composities en templates.

Remko Nienhuis begeleidde de werkgroep Bouw. Samen werkten zij verder aan afspraken en richtlijnen in de
'gereedschapskist' op GitHub.

Na de lunch gingen wij verder in een combinatiesessie Architectuur en Bouw onder leiding van Gerda Meijboom en Remko
Nienhuis. In een interactieve werkvorm dachten de deelnemers na over opties voor consistentie in het modelleren van
zibs, zodat deze makkelijker implementeerbaar worden. Samen spraken zij deze opties door.

Dave van Dijk sloot de werksessie af met een kort plenair reflectiemoment. De volgende werksessie is dinsdag 3 september
2024, opnieuw bij Nictiz.