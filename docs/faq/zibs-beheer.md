# Zibs - Beheer

## Hoe en door wie worden de zibs beheerd?

Voor de inrichting van het beheer van de zibs wordt een NEN-standaard (NEN7522) gebruikt. Daarbij worden verschillende
rollen onderscheiden, zoals 'eigenaar', 'expert', 'functioneel beheerder', 'autorisator'. Die verschillende rollen zijn
bij verschillende partijen belegd. Zo is de functioneel beheerder Nictiz en is de rol van autorisator belegd bij de
Autorisatieraad zibs. Voor alle verdere informatie over hoe het beheer van de zibs werkt, bekijk de pagina over het
[beheerproces zibs](https://nictiz.nl/wat-we-doen/activiteiten/zibs/beheerproces-zibs/){: target="_blank" }.

## Wat zijn kandidaat-zibs?

De term 'kandidaat-zib' wordt gebruikt voor een concept (een groep samenhangende gegevenselementen), waarvan is
vastgesteld dat er nog geen zib van is. Voor de groep gegevenselementen is geen bestaande zib geschikt om via een
wijzigingsvoorstel deze gegevenselementen aan toe te voegen. Er is wel van vastgesteld dat er sprake is van (potentieel)
hergebruik. Er bestaat een procedure om een kandidaat-zib aan te melden en af te handelen: zie het document '[aanmelden
kandidaat zib](https://nictiz.nl/app/uploads/2022/05/Formulier-kandidaat-zib-v18092020.docx){: target="_blank" }'. Ook
is er een register van kandidaat-zibs, zie [hier](
https://informatiestandaarden.nictiz.nl/wiki/Zib:Register_Nieuwe_Zibs){: target="_blank" }.

## Waarom hebben we niet 1 wereldwijde zib 'bloeddruk'?

Als we internationaal kijken, dan zijn er eigenlijk 2 doelen te benoemen, die we zouden willen nastreven:

1. De methode (de aanpak) van de zibs zou internationaal verankerd moeten zijn. Daarvoor is inmiddels een belangrijke
  start gemaakt, doordat er een formele ISO-standaard over de zibs beschikbaar is: ISO13972.
2. Er zou van elk (klinisch) concept internationaal maar 1 zib (CIM) moeten bestaan en goed beheerd moeten worden.
  Bijvoorbeeld voor 'Bloeddruk', immers de informatie over het concept Bloeddruk zou in elk land hetzelfde moeten zijn.
  Nictiz is, vooral in Europa, bezig om dit internationaal te organiseren. Maar dat is een lang en stroperig traject,
  omdat elk land, net als wij in Nederland hebben gedaan, eerst binnen zijn eigen landsgrenzen de acceptatie en de
  toepassing van zibs (CIMs) wil organiseren.

## Wie besluit uiteindelijk of van een concept een zib gemaakt wordt (of niet)?

Uiteindelijk is de autorisator (de Autorisatieraad zibs) degene die de besluiten neemt. Maar dat doet de Autorisatieraad
zibs op basis van input van experts, waaronder architecten en zorgverleners en op basis van input van de functioneel
beheerder van de zibs. Alle informatie die nodig is bij de besluitvorming, is openbaar en transparant beschikbaar in een
tool (BITS), zie [hier](https://bits.nictiz.nl/projects/ZIB/issues){: target="_blank" }.

## Hoe verhouden de landelijke zibs zich toch domein specifieke zibs (CIMs), voor bijvoorbeeld GGZ, 1e lijn etc.?

In het beheer van de zibs is afgesproken dat er **geen** domein specifieke zibs (CIMs) mogen bestaan voor concepten,
waar al een zib van is, die onder het landelijk beheer valt.

Wel kan ook van concepten, waar (nog) geen landelijke zib van bestaat, de afspraak gemaakt worden dat tijdelijk een
specifiek domein een eerste versie van een nieuwe zib gebruikt, die dus op die manier tijdelijk domein specifiek is.

## Waarom hebben we pre-Publicaties en Publicaties?

Nieuwe publicaties van de zibs (altijd alle zibs samen) gebeuren in het algemeen niet frequenter dan eens in de 2 à 3
jaar. Gekoppeld aan (en volgend op) publicaties van de zibs worden altijd versies van andere standaarden, zoals
generieke FHIR-profielen en de BgZ gepubliceerd. Het mechanisme van [pre-Publicaties](
https://nictiz.nl/wat-we-doen/activiteiten/zibs/beheerproces-zibs/planning-pre-publicatie/){: target="_blank" } is
geïntroduceerd om wijzigingen op bestaande zibs of nieuwe zibs bekend te maken en beschikbaar te stellen.
[Pre-Publicaties](https://nictiz.nl/wat-we-doen/activiteiten/zibs/beheerproces-zibs/planning-pre-publicatie/){: target="_blank" }
van de zibs gebeurt in het algemeen enkele keren per jaar.